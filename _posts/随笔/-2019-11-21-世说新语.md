---
categories: 随笔
title: 《世说新语》选摘
---

# 德行第一

> - 陈仲举言为士则①，行为世范。登车揽辔②，有澄清天下之志。为豫章太守③，至，便问徐孺子所在④，欲先看之。主簿曰：“群情欲府君先入廨⑤。”陈曰：“武王式商容之闾⑥，席不暇暖。吾之礼贤，有何不可！”

# 言语第二

> - 钟毓、钟会少有令誉①。年十三，魏文帝闻之，语其父钟繇曰②:“可令二子来。”于是敕见③。毓面有汗，帝问：“卿面何以汗？”毓对曰：“战战惶惶，汗出如浆④。”复问会：“卿何以不汗？”对曰：“战战栗栗，汗不敢出。”
> - 尺表能审玑衡之度④，寸管能测往复之气⑤。何必在大，但问识如何耳。”
> - 顾长康从会稽还①，人问山川之美，顾云：“千岩竞秀②，万壑争流③，草木蒙笼其上，若云兴霞蔚。” 
>

# 政事第三

> - 周公、孔子，异世而出，周旋动静⑦，万里如一。周公不师孔子，孔子亦不师周公。”

# 文学第四

> - 官本是臭腐，所以将得而梦棺尸；财本是粪土，所以将得而梦秽污

# 雅量第六

> - 向者不得从命，中国尚虚。

# 识鉴第七

> - 秋风起，因思吴中菰菜羹、鲈鱼脍②，曰：“人生贵得适意尔，何能羁宦数千里以要名爵③? ”遂命驾便归。俄而齐王败，时人皆谓见机④。

# 品藻第九

> - 世论温太真是过江第二流之高者①。时名辈共说人物，第一将尽之间，温常失色。
> - 何次道为宰相①，人有讥其信任不得其人②。阮思旷慨然曰③:“次道自不至此。但布衣超居宰相之位④，可恨！唯此一条而已。”
> - 桓大司马下都①，问真长曰②:“闻会稽王语奇进③，尔邪？”刘曰：“极进，然故是第二流中人耳。”桓曰：“第一流复是谁？”刘曰：“正是我辈耳！”
> - 桓玄为太尉①，大会，朝臣毕集。坐裁竟，问王桢之曰②:“我何如卿第七叔③? ”于时宾客为之咽气④。王徐徐答曰：“亡叔是一时之标，公是千载之英。”一坐欢然。

# 规箴第十

> - 陈元方遭父丧①，哭泣哀恸，躯体骨立②。其母愍之，窃以锦被蒙上。郭林宗吊而见之③，谓曰：“卿海内之俊才，四方是则④，如何当丧，锦被蒙上？孔子曰：‘衣夫锦也，食夫稻也，于汝安乎？’吾不取也⑤。”奋衣而去。自后宾客绝百所日⑥。

# 捷悟第十一

> - 人饷魏武一杯酪①，魏武啖少许，盖头上题“合”字以示众。众莫能解。次至杨修，修便啖，曰：“公教人啖一口也②，复何疑？”

# 夙惠第十二

> - 晋明帝数岁①，坐元帝膝上②。有人从长安来，元帝问洛下消息③，潸然流涕。明帝问何以致泣，具以东渡意告之④。因问明帝：“汝意谓长安何如日远？”答曰：“日远。不闻人从日边来，居然可知。”元帝异之。明日，集群臣宴会，告以此意，更重问之。乃答曰：“日近。”元帝失色，曰：“尔何故异昨日之言邪？”答曰：“举目见日，不见长安。”

# 容止第十四

> - 何平叔美姿仪①，面至白。魏明帝疑其傅粉②，正夏月，与热汤饼③。既啖，大汗出，以朱衣自拭，色转皎然④。
> - 潘岳妙有姿容①，好神情②。少时挟弹出洛阳道，妇人遇者，莫不连手共萦之③。左太冲绝丑④，亦复效岳游遨，于是群妪齐共乱唾之，委顿而返⑤。
> - 潘安仁、夏侯湛并有美容①，喜同行，时人谓之连璧②。
> - 卫玠从豫章至下都①，人闻其名，观者如堵墙②。玠先有羸疾③，体不堪劳，遂成病而死，时人谓“看杀卫玠”。

# 伤逝第十七

> - 王濬冲为尚书令，着公服，乘轺车①，经黄公酒垆下过。顾谓后车客：“吾昔与嵇叔夜、阮嗣宗共酣饮于此垆②。竹林之游，亦预其末。自嵇生夭、阮公亡以来，便为时所羁绁③。今日视此虽近，邈若山河④。”

# 贤媛第十九

> - 不苟求，工遂毁为其状。后匈奴来和，求美女于汉帝，帝以明君充行。既召，见而惜之，但名字已去，不欲中改④，于是遂行。
> - 陶公少时①，作鱼梁吏②，尝以坩鲊饷母③。母封鲊付使，反书责侃曰④:“汝为吏，以官物见饷，非唯不益，乃增吾忧也。”
> - 谢遏绝重其姊①，张玄常称其妹②。欲以敌之③。有济尼者④，并游张、谢二家。人问其优劣，答曰：“王夫人神情散朗，故有林下风气⑤。顾家妇清心玉映⑥，自是闺房之秀。”

# 宠礼第二十二

> - 许玄度停都一月①，刘尹无日不往②，乃叹曰：“卿复少时不去，我成轻薄京尹③! ”【

# 任诞第二十三

> - 陈留阮籍、谯国嵇康、河内山涛，三人年皆相比①。康年少亚之。预此契者②，沛国刘伶、陈留阮咸、河内向秀、琅琊王戎③。七人常集于竹林之下，肆意酣畅，故世谓“竹林七贤”。
> - 刘伶恒纵酒放达①，或脱衣裸形在屋中②，人见讥之。伶曰：“我以天地为栋宇，屋室为裈衣③。诸君何为入我裈中！”
> - 张季鹰纵任不拘①，时人号为“江东步兵”。或谓之曰：“卿乃可纵适一时②，独不为身后名邪？”答曰：“使我有身后名，不如即时一杯酒！”
> - 罗友作荆州从事①，桓宣武为王车骑集别②，友进，坐良久。辞出，宣武曰：“卿向欲咨事③，何以便去。”答曰：“友闻白羊肉美，一生未曾得吃。故冒求前耳，无事可咨。今已饱，不复须驻。”了无惭色
> - 王孝伯言①:“名士不必须奇才，但使常得无事，痛饮酒，熟读《离骚》，便可称名士。”

# 简傲第二十四

> - 嵇康与吕安善①。每相思，千里命驾。安后来，值康不在，喜出户延之②，不入。题门上作“凤”字而去。喜不觉。犹以为欣，故作。“凤”字，凡鸟也③。
> - 谢中郎是王蓝田女婿①。尝着白纶巾，肩舆②径至扬州听事见王。直言曰：“人言君侯痴，君侯信自痴③。”蓝田曰：“非无此论，但晚令耳④。”

# 排调第二十五

> - 诸葛瑾为豫州①，遣别驾到台②，语云：“小儿知谈，卿可与语。”连往诣恪③，恪不与相见。后于张辅吴坐中相遇④，别驾唤恪：“咄咄郎君⑤! ”恪因嘲之曰：“豫州乱矣。何咄咄之有？”答曰：“君明臣贤。未闻其乱。”恪曰：“昔唐尧在上⑥。四凶在下⑦。”答曰：“非唯四凶，亦有丹朱⑧。”于是一坐大笑。
> - 嵇、阮、山、刘在竹林酣饮①。王戎后往。步兵曰②:“俗物已复来败人意③! ”王笑曰：“卿辈意，亦复可败邪？”
> - 孙子荆年少时欲隐①。语王武子“当枕石漱流②”，误曰“漱石枕流”。王曰：“流可枕，石可漱乎？”孙曰：“所以枕流，欲洗其耳③；所以漱石，欲砺其齿④。
> - 王浑与妇钟氏共坐①，见武子从庭过②，浑欣然谓妇曰：“生儿如此，足慰人意。”妇笑曰：“若使新妇得配参军③，生儿故可不啻如此④! ”
> - 王丞相枕周伯仁膝①，指其腹曰：“卿此中何所有②? ”答曰：“此中空洞无物，然容卿辈数百人。”
> - 康僧渊目深而鼻高①，王丞相每调之②。僧渊曰：“鼻者，面之山；目者，面之渊。山不高则不灵③，渊不深则不清。”
> - 王、刘每不重蔡公①。二人尝诣蔡，语良久，乃问蔡曰：“公自言何如夷甫②? ”答曰：“身不如夷甫③。”王、刘相目而笑曰：“公何处不如？”答曰：“夷甫无君辈客。”
> - 郝隆七月七日出日中仰卧①。人问其故，答曰：“我晒书②。”
> - 王文度、范荣期俱为简文所要①。范年大而位小，王年小而位大。将前②，更相推在前，既移久③，王遂在范后。王因谓曰：“簸之扬之，糠秕在前④。”范曰：“洮之汰之，砂砾在后。”
> - 桓南郡与殷荆州语次①，因共作了语②。顾恺之曰：“火烧平原无遗燎③。”桓曰：“白布缠棺竖旒旐④。”殷曰：“投鱼深渊放飞鸟。”次复作危语⑤。桓曰：“矛头淅米剑头炊⑥。”殷曰：“百岁老翁攀枯枝。”顾曰：“井上辘轳卧婴儿。”殷有一参军在坐。云：“盲人骑瞎马，夜半临深池。”殷曰：“咄咄逼人⑦! ”仲堪眇目故也⑧。

# 轻诋第二十六

> - 大略云：“高士必在于纵心调畅③，沙门虽云俗外④，反更束于教⑤，非情性自得之谓也。”
> - 桓南郡每见人不快①，辄嗔云：“君得哀家梨②，当复不烝食不③? ”

# 黜免第二十八

> - 桓公入蜀①，至三峡中，部伍中有得猿子者②。其母缘岸哀号③，行百余里不去，遂跳上船，至便即绝④。破视其腹中，肠皆寸寸断。公闻之怒，命黜其人。
> - 桓公坐有参军椅烝薤，不时解①，共食者又不助，而椅终不放，举座皆笑。桓公曰：“同盘尚不相助②，况复危难乎？”敕令免官。
> - 桓玄败后①，殷仲文还为大司马咨议②，意似二三③，非复往日。大司马府听前④，有一老槐，甚扶疏⑤。殷因月朔⑥，与众在听，视槐良久，叹曰：“槐树婆娑⑦，无复生意！”

# 俭啬第二十九

> - 司徒王戎①，既贵且富，区宅、僮牧、膏田、水碓之属②，洛下无比。契疏鞅掌③，每与夫人烛下散筹算计④。

# 尤悔第三十三

> - 陆平原河桥败①，为卢志所谗②，被诛。临刑叹曰：“欲闻华亭鹤唳③，可复得乎？”
> - 王大将军起事①，丞相兄弟诣阙谢②。周侯深忧诸王，始入，甚有忧色。丞相呼周侯曰：“百口委卿！”周直过不应。既入，苦相存救。既释，周大说③，饮酒。及出，诸王故在门。周曰：“今年杀诸贼奴④，当取金印如斗大系肘后。”大将军至石头，问丞相曰：“周侯可为三公不⑤? ”丞相不答。又问：“可为尚书令不？”又不应。因云：“如此，唯当杀之耳！”复默然。逮周侯被害，丞相后知周侯救己，叹曰：“我不杀周侯，周侯由我而死，幽冥中负此人⑥! ”

# 惑溺第三十五

> - 王安丰妇常卿安丰①。安丰曰：“妇人卿婿，于礼为不敬，后勿复尔。”妇曰：“亲卿爱卿，是以卿卿②；我不卿卿，谁当卿卿？”遂恒听之。

